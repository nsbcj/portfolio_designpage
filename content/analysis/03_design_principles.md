---
Title: Design
icon: fas fa-ruler-vertical
---

Rapport - Utvärdera designprinciper
=======================
Uppgiften utförs inom ramen för en designkurs på BTH. En beskrivning av uppgiften finns på [Dbwebb.se](www.dbwebb.se).

Från ett urval av tre webbplatser inom kategorin personsidor har resultat sammanställts avseende sidornas användande av designprinciper och designelement. Även min portfolio-sida är med i resultatredovisningen. En analys har sedan gjorts, både avseende de tre webbplatserna och min portfolio-sida. De skillnader som finns mellan de utvalda personsidorna och min portfolio-sida ska sedan belysas.

Rapporten är skriven enskilt.

Urval
-----------------------
Urvalet har gjorts på temat portfolio-sidor inom tech. [FreeCodeCamp](https://www.freecodecamp.org/news/15-web-developer-portfolios-to-inspire-you-137fb1743cae/) (Bradford, 2015) har listat 15 webbplatser av webbutvecklare som kan användas som inspiration. De jag valt för denna undersökningen är de tre första som nämns i artikeln.

Vid en snabb kontroll av sidorna ser det ut som att alla tre har en god design, varvid de kan inspirera till utveckling av portfolio-sidan.

Följande är en sammanställning av urvalet:

|   Webbplats          |    Datum       |
|   ---------          |     -----      |
|   www.mattfarley.ca    |    2022-11-26  |   
|   www.dejan.works   |    2022-11-26  |
|   www.caferati.me   |    2022-11-26 |

Metod
-----------------------
Metoden för undersökningen följer den beskrivning som hittas i [beskrivningen](https://dbwebb.se/uppgift/utvardera-webbplatsers-designprinciper-v2#krav) av uppgiften. Följande dokumenteras i en tabell för varje webbsida:

1. Uppfattningen om webbplatsernas mål och syfte.
2. Designen och kännetecken kopplade till designen.
3. Känslan som webbplatsen förmedlar.
4. Designprinciper, kopplade till bland annat Stribleys (2015) artikel. Tillsammans med detta kommer även designelement noteras.
5. Eventuella skillnader i design mellan framsidan och undersidor noteras.

När resultatet noterats för varje webbplats, har en analys med fokus på designprinciper och designelement skrivits. Slutligen innehåller analysen den förbättringspotential som finns på portfolio-sida.

Material
-----------------------
Det material som används som stöd i analysen är artikeln [*Design elements and principles*](https://www.canva.com/learn/design-elements-principles/) (Stribley, okänt år). I artikel uppfattas inte att tydliga skillnader görs mellan designprinciper och designelement. Uppdelningen mellan principer och element bygger därför också på två Youtube-klipp i spellistan *Design - principer och element* som används som referenser i kurslitteraturen. Klippen som används som referensmaterial är *"The Principles of Design"* (Art Heroes, 2015) samt *"The Elements of Design"* (Art Heroes, 2015). Nedan är en kort sammanfattning av de designprinciper och designelement som noterats. Beskrivningarna bygger framförallt på Stribleys artikel, nedan nämnd som "artikeln".

###Designprinciper
|   Princip   |   Beskrivning |
|   -------   |   ----------- |
|   Balans    |         Balans kopplas till någon form av harmoni.  Det handlar om att skapa en jämn fördelning av element. på exempelvis en webbplats.      |
|   Hierarki    |         Hierarki handlar om elements storlek i förhållande till varandra. Ett exempel som nämns är typografi och olika storlekar på rubriker och brödtext. Hierarki i form av storlek används i detta fall för att betona vad som är viktigast att läsa först.      |
| Linjering   |       Linjering kopplar jag till riktning, balans och symmetri.        |
| Riktning   |       Artikeln beskriver att användares sätt att titta på en webbsida påverkar designen. Det beskrivs att läsare generellt tittar i något mönster från vänster och sedan i riktning snett ned mot höger.        |
| Förstärkning |       Artikeln beskriver inte förstärkning närmare, men i youtube-filmen illustreras förstärkning som att ge viktiga element en accent-färg eller avvikande form.        |
| Skala       |        Elements storlek kan användas för att förstärka viktiga delar av sidan. Det nämns att storlek kan användas för att förmedla elements storlek tlll varandra, men även för att lyfta fram viktiga element. På så sätt kan skala användas för att få användare att notera viktiga delar av webbplatsen.       |
|  Rörelse    |       Rörelse handlar om att ge element en känsla av att det rör sig. Transperans, blur och linjer kan förstärka en känsla av rörelse.        |
|  Inramning    |      Att rama in innehåll, kan enligt artikeln bidra till att förstärka eller tilldra uppmärksamhet till ett element.         |
|  Mönster    |        Mönster kopplas till textur och symmetri.       |
|  Kontrast   |       Kontrast är skillnaden mellan element på sidan. Det kan både röra sig om kontrast i form av färg och storlek. Ett exempel som nämns är kontrastens samband med läsbarhet. En viss nivå av kontrast önskas för att en text ska få en god läsbarhet i förhållande till en bakgrundsfärg.        |
|  Enhetlighet|      Anknyts till balans, symmetri och repetition.         |
|  Symmetri|         Enligt artikeln är gränsen mellan balans och symmetri fin. Perfekt symmetri kan liknas vid ett återkommande mönster, exempelvis en bild konstruerad med hjälp av spegelvända bilder. Symmetri skapar balans i designen.      |
|  Repetition|  Återkommande inslag i designen benämns som repetition. Det handlar om återkommande designelement, som är signifikativt för exempelvis en webbplats.               |

###Designelement
|   Princip   |   Beskrivning |
|   -------   |   ----------- |
|   Linjer    |         Linjer beskrivs som ett enkelt, men effektivt designelement, som kan användas för att förstärka de intryck man vill att sidan ska ge.      |
| Former (2d)   |       Former (shapes) beskrivs som de två-dimensionella former som används inom design.        |
| Former (3d) |      Former (forms) beskrivs som de tre-dimensionella former som används inom design.         |
| Yta (space)       |        Ytan mellan andra designelement.       |
|  Ljusvärde    |      Styrkan på den färg som används.         |
|  Färg    |         Som nämnts i tidigare kursmoment, kan färger användas för att skapa associationer, exempelvis till känslor. Det betonas att färger kan användas på många olika element, till exempel genom användande av filter.     |
|  Textur   |       Textur kan användas för att skapa effekter på sidan eller förstärka det budskap som önskas förmedlas genom designen.        |
|  Typografi|        Typografi beskrivs vara det viktigaste designelementet. Exempel på tips är att inte använda för många font-families och att vänster-justera text som används.       |
|  Transparens   |  Transperans används för att försvaga ett elements synlighet. Det kan användas för att skapa en känsla av rörelse eller för att förstärka delar av en bild.               |

Resultat
-----------------------
1. www.mattfarley.ca

|   Uppgift                     |    Resultat       |
|   ---------                   |    ---------      |
|   Mål och syfte               |    Webbplatsen är en portfolio-sida som beskriver erfarenheter och tidigare projekt. En del av sidans syfte uppfattas vara att sälja handledning.  |   
|   Design och kännetecken      |   Sidan har en minimalistisk design och bedöms använda kalla färger. Känslan är att den använder whitespace, grafik och färg för att lyfta fram viktiga delar på sidan.   |
|   Känsla                      |    Sidan ger ett enkelt och professionellt intryck. Samtidigt uttrycker färgerna kreativitet.    |
|   Designprinciper             |  Balans, skala, kontrast, inramning, hierarki, symmetri och repetition noteras som designprinciper på webbplatsen. Jag uppfattar att balans, kontrast och inramning är viktiga delar för sidans design. Designen uppfattas bygga på en tydligt framträdande grid, särskilt nedanför webbplatsens övre del.     |
|   Designelement               |  Former (inkluderande bilder), yta, färg och typografi uppfattas vara de mest framträdande designelementen på sidan.   |
|   Skillnader fram-/undersidor |   Undersidan avseende handledningen, eller mentorskap, har i princip en identisk design som framsidan. Sidan har andra bilder, men annars ser jag inte några större skillnader.  |

2. www.dejan.works

|  Uppgift                      |    Resultat       |
|   ---------                   |     -----      |
|   Mål och syfte               |  Webbplatsen uppfattas vara en portfolio-sida som beskriver erfarenheter och tidigare projekt. Den förmedlar även kontaktuppgifter vid förfrågan om arbete.    |   
|   Design och kännetecken      |  Sidan har en avskalad design. Förstasidan har ingen klassiskt header eller footer samt använder rubriken som navbar. Undersidorna följer samma design, med undantag för undersidor till undersidorna.    |
|   Känsla                      |   Webbplatsen använder en svart bakgrund, med rött och vitt som kontrast. Detta, i kombination med den minimalistiska designen, uppfattas framhäva det budskap designern vill förmedla. En annan känsla är att det vid första besöket inte var enkelt att förstå hur man skulle navigera på webbplatsen.    |
|   Designprinciper             |  Balans, skala, förstärkning, kontrast och enhetlighet. Sidan bedöms främst använda skala och kontrast för att förstärka intrycken.    |
|   Designelement               |  Former (bild), yta (space), färg och typografi.    |
|   Skillnader fram-/undersidor |  Skillnaden som noterats är att undersidor till undersidor inte använder den mörka stilen, utan en vit bakgrund. Annars är känslan att stilen hänger samman.   |

3. www.caferati.me

|  Uppgift                      |    Resultat       |
|   ---------                   |     -----         |
|   Mål och syfte               |        Även denna sida är en portfolio-sida som visar tidigare erfarenheter och projekt. Den innehåller även kontaktuppgifter.           |   
|   Design och kännetecken      |       Även denna design är minimalistisk och avskalad. Precis som föregående sida används stora delar av sidorna till whitespace (eller yta mellan element). Signifikativt för webbplatsen är animationen på texten, som ger en känsla av rörelse. Kontrasterna uppfattas bra och den blåa accentfärgen som används sticker ut på ett fint sätt.            |
|   Känsla                      |        Färgvalet skapar associationer till teknik och design. Den mörka färgen är behagligt mörkgrå och den vita har lite grått i sig. Känslan är att sidans budskap står i centrum.           |
|   Designprinciper             |        Riktning,  balans, linjering, kontrast, repetition, enhetlighet och förstärkning. Det som bedöms vara tydligast framträdande är sättet han använder falllande små div:ar för att förstärka effekten av animationen av texten mitt på webbplatsen.          |
|   Designelement               |       Linjer, former, yta, ljusvärde, färg och typografi. Det som sticker ut är hur sidan använder yta.            |
|   Skillnader fram-/undersidor |          Designen på webbplatsen är genomgående på fram- och undersidor. Den största skillnaden är att det på vissa undersidor används bilder, vilket inte görs på förstasidan.         |

4. Min portfolio-sida

|  Uppgift                      |    Resultat       |
|   ---------                   |     -----         |   
|   Design och kännetecken      |      Bakgrunden på webbplatsen är varken vit eller svart, istället används en blå färg som bakgrund. En annan detalj är att linjer används på olika sätt, både som bakgrund och som avgränsare mellan header, main och footer.        |
|   Känsla                      |        Webbplatsen förmedlar en känsla av att inte riktigt vara klar. Headern hade kunnat förbättras, men även avståndet mellan headers och brödtext hade kunnat justeras.         |
|   Designprinciper             |     Linjering, riktning, förstärkning, inramning, symmetri, mönster, kontrast och repetition    |
|   Designelement               |     Linjer, former, ljusvärde, textur, typografi och färg      |
|   Skillnader fram-/undersidor |      Webbplatsens framsida och undersidor är lika, bortsett från att innehållet ändras. Alla sidor använder samma header, main och footer.       |

Analys
-----------------------
De undersökta webbplatserna använder flera designprinciper och designelement. Vilka principer och element som valts skiljer sig mellan webbplatserna. De undersökta webbplatserna är välgjorda och skaparna uppfattas vara duktiga på att använda designprinciper och designelement. Vid en snabb kontroll av de designelement som noterats är kontrast och balans de vanligast förekommande. Både balans och kontrast uppfattas vara centrala för en god design. Som nämns i artikeln (Stribley, okänt år) är kontrast en del i sidans läsbarhet och balansen är viktig för att skapa harmoni.

Just harmoni uppfattas vara en viktig del i uppfattningen av webbplatser. När balansen är något skev, exempelvis som textens horisontella placering på min sida, känns det som att något fattas. De tre undersökta sidorna har samtliga balanserat sina texten, antingen genom jämnvikt eller genom centrering. Harmoni och balans är en princip som jag ska försöka arbeta med i projektet.

Avseende designelement har färg, form, typografi och yta noterats  på de tre webbplatserna. Element utgör viktiga delar på samtliga webbplatser. En sak jag reflekterat över är att de som skapat webbplatserna arbetar med ett fåtal designelement. Att det finns ett fåtal element förenklar och bidrar till känslan av balans. Valen av färg och typografi är de delar som kanske mest bidrar till webbplatsernas intryck. I artikeln (Stribley, okänt år) beskrivs typografi som en vital del av en webbplats, vilket återspeglas i typografins betydelse i de undersökta webbplatsernas desgin.

Undersökningen av webbplatsers användande av designprinciper och designelement har förstärkt känslan av att en webbplats design är avgörande för hur den uppfattas. En trend är att minimalistisk design verkar vara effektfull. Samtliga webbplatser använder yta mellan element för att lyfta fram innehåll. Det har varit intressant att fördjupa sig i principer och element. En insikt är att det finns väldigt många möjligheter inom design, men att man inte behöver använda alla för att få en bra resultat.

Analys av min egen sida
-----------------------
Den främsta utvecklingsmöjligheten på min webbplats är att skapa en känsla av balans i texterna. Att texterna är linjerade till den vänstra delen av main-containern skapar en känsla av obalans. En lösning på detta hade varit att lägga `width: min-content` i kombination med `margin: 0 auto`. En annan del i detta hade varit att arbeta med grid i flera kolumner för att skapa någon form av riktning i förhållande till hur webbplatsen läses. Det mesta på sidan är linjerat vertikalt, så jag tror att det finns ett behov av att exempelvis placera bilder bredvid text för att skapa dynamik på sidan.

Det har även funnits behov av att arbeta med textur och former på sidan. Jag har i kursmomentet jobbat med att förstärka innehållet och ge webbplatsen en känsla av liv. Detta har jag försökt uppnå genom att lägga en struktur i main-bakgrunden och arbeta med former och linjer. De principer jag haft i åtanke vid ändringarna är riktning, förstärkning, inramning, mönster och repetition.

Den kanske största ändringar var att jag försökt ge samtliga div:ar en enhetlig form. Formen är ämnad att ge besökare en riktning mot det innehåll som presenteras på webbplatsen. Detta har gjorts genom pilliknande former, som återkommer i andra element som visas på webbplatsen.

Strukturen i bakgrunden, ämnar dels att skapa en mildare kontrast mot brödtext och dels att förstärka den del av sidan där innehållet presenteras.

De pilliknande formerna och strukturen i bakgrunden har båda gemensamt att de bygger på användande av linjer och symmetri. I artikeln (Stribley, okänt år) beskrivs att linjer kan användas för att skapa symmetri och balans.

Den del jag inte ändrat är centreringen av texten i main-containern. Det blev ett lite större projekt än vad jag tänkt, så jag tänker att det är en del jag tar med mig i projektet.

Sammanfattningsvis är känslan att min webbplats inte riktigt är färdig och att det krävs ytterligare förbättringsåtgärder. Balans, symmetri och skala är tre de delar som jag hoppas att jag kan förbättra i projektet.

Referenser
-----------------------
Art Heroes; 2015; *"The Principles of Design"*; https://youtu.be/ZK86XQ1iFVs?list=PLKtP9l5q3ce-oz7aoBkk-oEn4xzGbtqxU; Hämtad 2022-11-30

Art Heroes; 2015; *"The Elements of Art"*; https://youtu.be/uVrh3frrC38?list=PLKtP9l5q3ce-oz7aoBkk-oEn4xzGbtqxU; Hämtad 2022-11-30

Bradford, Laurence; 2015; "*15 Web Developer Portfolios to Inspire You*". Läst från https://www.freecodecamp.org/news/15-web-developer-portfolios-to-inspire-you-137fb1743cae/ 2022-11-26

Stribley, Mary;Okänt år;"*Design elements and principles*"; Läst från https://www.canva.com/learn/design-elements-principles/ 2022-11-26



Övrigt
-----------------------
Författare: anjc20
